---
title: Plenarno predavanje (7)
date: 2021-03-15T19:46:10.772Z
lang: hr
thumbnail: neuri-igor-salopek.jpg
thumbnail_author: Vinko
description: Igor Salopek, dr.med.
---
<!--StartFragment-->

Drage kolegice i dragi kolege,\
\
sljedeći predavač je Igor Salopek, dr.med. Tema predavanja je : Suvremeni pristupi u psihijatriji: inovacije i izazovi.\
\
Tko je Igor Salopek ❓\
\
➡️ Igor Salopek je rođen 1986. godine u Karlovcu gdje pohađa osnovnu školu, a kasnije i opći smjer Gimnazije Karlovac. Zatim upisuje Integrirani preddiplomski i diplomski sveučilišni studij medicine na Medicinskom fakultetu Sveučilišta u Rijeci gdje 2015. postaje doktorom medicine. Za vrijeme studija, aktivno se bavi znanstveno-istraživačkim radom iz područja psihijatrije, bioetike i povijesti medicine, a za svoj doprinos studentskom aktivizmu 2011. godine biva nagrađen Rektorovom nagradom. 2011. utemeljuje NeuRi – Studentski kongres neuroznanosti s međunarodnim sudjelovanjem, a 2014. osniva i postaje voditeljem Centra za destigmatizaciju i prevenciju duševnih smetnji. Od 2017. specijalizant je psihijatrije Opće bolnice Karlovac, a od 2020. doktorand na Poslijediplomskom interdisciplinarnom sveučilišnom studiju Molekularne bioznanosti Sveučilište Josipa Jurja Strossmayera u Osijeku. Naslovni je asistent na Medicinskom fakultetu Sveučilišta u Rijeci, predavač stručnih medicinskih predmeta u karlovačkim srednjim školama te suradnik Hrvatskog crvenog križa. 2017. u Karlovcu osniva Integrativni centar mentalnog zdravlja, čiji je i danas voditelj, a što predstavlja platformu za šire javnozdravstveno djelovanje organizirajući niz preventivnih i psihoedukativnih predavanja, skupova, inicijativa i projekata s ciljem razvoja modela psihijatrije u zajednici, destigmatizacije i oporavka osoba sa psihičkim smetnjama.

<!--EndFragment-->