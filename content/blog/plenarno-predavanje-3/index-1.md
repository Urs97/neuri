---
title: Plenarno predavanje (4)
date: 2021-02-22T14:26:02.397Z
lang: hr
thumbnail: neuri-mirza-pojskic.jpg
thumbnail_author: Vinko
description: Mirza Pojskić, dr. med.
---
<!--StartFragment-->

Drage kolegice i dragi kolege, 

sljedeći predavač je Mirza Pojskić, dr. med. Tema predavanja je : Intraoperativna kompjuterizirana tomografija (CT) i augmented reality (AR) u kranijalnoj i spinalnoj kirurgiji

Tko je doktor Pojskić ❓

➡️ Mirza Pojskić završio je studij medicine na Medicinskom fakultetu Sveučilišta u Sarajevu, nakon čega je započeo specijalizaciju iz neurokirurgije na Klinici za neurokirurgiju Kantonalne bolnice Zenica. Od 2013. do 2018. godine svoju specijalizaciju nastavlja u Sveučilišnoj bolnici Marburg gdje mu je mentor Prof. Christopher Nimsky. Trenutno je voditelj sekcije neurotraumatologije, subspecijalist neurokirurške intenzivne medicine te fellow Europskog društva neurokirurga (FEBNS). Autor je više znanstvenih radova u indeksiranim časopisima te nekoliko poglavlja u dva američka neurokirurška udžbenika. Redovni je član Njemačkog (DGNC) i Europskog neurokirurškog društva (EANS) te internacionalni član Američkog (AANS), Bosanskohercegovačkog (UNU BiH) i Neurokirurškog društva jugoistočne europe (SeENS), College of Neurological Surgeons (CNS) i Bosanskohercegovačko-američke akademije nauka i umjetnosti (BHAAAS). Dr. Pojskić je član uredničkog odbora u Bosnian Journal of Basic Medical Science (BJBMS) te recenzent za više stručnih časopisa. Operativno i znanstveno područje interesa dr. Pojskića su: kompleksna kirurgija kralježnice, neuroonkologija, kirurgija baze lubanje, neuronavigacija i robotika, kirurgija tumora kralježnice, intraoperativni monitoring, neurotraumatologija i poremećaji cirkulacije likvora.

<!--EndFragment-->